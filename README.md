# Intel 3rd Generation Hackintosh

![Desktop](https://raw.githubusercontent.com/OneArtist/Intel-3rd-Generation-Hackintosh/main/About_This_Mac.jpg)

## پروژه‌ی هکینتاش
این پروژه بر اساس نسل سوم پردازنده‌های اینتل (Ivy Bridge) انجام شده است و روی اکثر کامپیوترهایی با مشخصات مشابه نصب خواهد شد.

## مشخصات سخت‌افزاری
*   CPU : Intel i5 3470
*   MB: Asus H61M-C
*   Ram: 16GB DDR3 1600MHz
*   VGA: AMD RX480 4GB
*   SSD: PNY 120GB
*   HDD: 1TB for archive files
*   Power: Green 650W


##  توضیحات بوت‌لودر
این هکینتاش با توجه به نسل سخت‌افزار به شکل بومی با macOS Catalina راه‌اندازی شده است. برای همین نسخه‌ی 0.7.0 از بوت‌لودر OpenCore برای بوت صحیح و جلوگیری از بروز مشکلات حین بوت انتخاب شده است.

همچنین برای ویرایش فایل Config.Plist این نسخه بهتر است از OpenCore Configurator موجود در همین پروژه استفاده کنید.

حداقل نسخه‌ای از macOS که با این بوت‌لودر می‌توانید بوت و نصب کنید، نسخه‌ی 10.12.6 و حداکثر نسخه‌ی 10.15.7 است. البته احتمالاً بتوانید نسخه‌ی macOS BigSur 11.2 را نیز نصب کنید (این مورد به شکل عملی تست نشده است).

# سخت‌افزارهای قابل استفاده در این پروژه

## پردازنده
شما می‌توانید از تمامی پردازنده‌های نسل سوم از مدل‌های i3 تا i7 استفاده کنید. جداول ACPI مربوط به مدیریت مصرف انرژی پردازنده‌های نسل سوم به شکل کامل در این پروژه گنجانده شده است.

توجه: هیچ تضمینی برای بوت شدن سخت‌افزاری که از پردازنده‌های Pentium نسل سوم استفاده می‌کند وجود ندارد. احتمالاً برای راه اندازی چنین سخت‌افزاری نیاز داشته باشید تا جداول ACPI مربوط به پردازنده را تغییر دهید. برای کسب اطلاعات بیشتر در این زمینه [به این پروژه](https://github.com/Piker-Alpha/ssdtPRGen.sh) مراجعه کنید.

## مادربرد
در این پروژه از یک مادربرد Asus H61M-C استفاده شده است. با توجه به اینکه این مادربرد پورت USB3 ندارد، هیچ تنظیم یا Patchای برای این منظور در این پروژه لحاظ نشده است.

در صورتی که مادربرد مورد استفاده‌ی شما مشخصاتی مشابه با این مدل دارد اما به پورت USB3 مجهز است، بهتر است که از تنظیمات و کرنل اکستنشن(Kext) مربوط به این کار استفاده کنید. اطلاعات بیشتر در [اینجا](https://dortania.github.io/OpenCore-Post-Install/usb/intel-mapping/intel.html) قابل مشاهده است.

## کارت گرافیک
در این پروژه از یک کارت گرافیک AMD RX480 استفاده شده است. شما می‌توانید از مدل‌های دیگر این سری یعنی RX470/RX460 یا سری‌های بالاتر مانند RX580/RX570/RX560 استفاده کنید.

همچنین با توجه به اینکه در نسخه‌ی macOS Catalina کماکان برخی درایورهای کمپانی انویدیا وجود دارند می‌توانید از کارت گرافیک Nvidia GT710 به شکل بومی نیز استفاده کنید. این کارت گرافیک از نسخه‌ی macOS Sierra 10.12.6 تا نسخه‌ی macOS Catalina 10.15.7 به شکل بومی پشتیبانی می‌شود.

## حافظه‌ی ذخیره سازی
برای نصب سیستم‌عامل از یک حافظه‌ی SSD از برند PNY با ظرفیت ۱۲۰ گیگابایت استفاده شده است. همچنین یک هارد دیسک با حجم یک ترابایت نیز برای ذخیره سازی و آرشیو اطلاعات در این پروژه قرار دارد.

## تنظیم SMBIOS
قبل از استفاده از این بوت‌لودر حتماً فایل Config.Plist را به وسیله‌ی OpenCore Configurator باز کنید و از بخش PlatformInfo تنظیمات SMBIOS را روی iMac 14.2 قرار دهید.

همچنین از همین بخش وارد سربرگ DataHub -Generic -PlatformNVRAM شوید و از بخش Generic مقدار Processor Type را روی 0 قرار دهید.

برای اینکه با مشکل بن شدن Apple ID روبرو نشوید، بهتر است از طریق دکمه‌ی Check Coverage سریالی که به هکینتاش شما اختصاص داده شده است را بررسی کنید که احیاناً با یک کامپیوتر Mac واقعی مشترک نباشد. در صورتی که سریال معتبر بود بهتر است با استفاده از دکمه‌ی Generate در پایین بخش System Serial Number یک سریال دیگر ساخته و دوباره تست کنید. (در صورت استفاده از یک سریال معتبر، عواقب استفاده از آن به عهده‌ی شما خواهد بود و من هیچ مسئولیتی در این مورد نخواهم داشت.)

## تنظیمات Bios
تنظیماتی که در ادامه مشاهده‌ می‌کنید به شکل عمومی برای تمامی مادربرد‌ها قابل انجام است. اگر گزینه‌ای در منوی Bios کامپیوتر شما نیست می‌توانید آن را نادیده بگیرید و گزینه‌های موجود را تنظیم نمایید.

## Disable  
Fast Boot  
Secure Boot  
Serial/COM Port  
Parallel Port  
VT-d (can be enabled if you set DisableIoMapper to YES)  
CSM  
Thunderbolt(For initial install, as Thunderbolt can cause issues if not setup correctly)  
Intel SGX  
Intel Platform Trust  
CFG Lock (MSR 0xE2 write protection)(This must be off, if you can't find the option then enable AppleCpuPmCfgLock under Kernel -> Quirks. Your hack will not boot with CFG-Lock enabled)

## Enable  
VT-x  
Above 4G decoding  
Hyper-Threading  
Execute Disable Bit  
EHCI/XHCI Hand-off  
OS type: Other  
DVMT Pre-Allocated(iGPU Memory): 32MB  
SATA Mode: AHCI

## مشکلات موجود
به دلیل اینکه نسل سوم پردازنده‌های اینتل به شکل رسمی فقط تا نسخه‌ی HighSierra 10.13.6 پشتیبانی می‌شوند، تنظیمات SMBIOS این پروژه به گونه‌ای تغییر یافته که بتواند نسخه‌ی macOS Catalina 10.15.7 را اجرا کند.

همچنین با توجه به بررسی‌های انجام شده، سیستم‌عامل به شکل کاملاً پایدار روی این سخت‌افزار اجرا می‌شود. اما به دلیل عدم پشتیبانی رسمی سیستم عامل از پردازنده‌ی گرافیکی Intel HD 2500 قابلیت کمک پردازشی و همچنین DRM روی این هکینتاش فعال نیست.

# تماس با من
اگر سوال و یا مشکلی در راه‌اندازی هکینتاش روی این سخت‌افزار داشتید می‌توانید از طریق [صفحه‌ی زیلینک](https://zil.ink/shokoohi) با من در ارتباط باشید.
همین‌طور اگر از راه اندازی این هکینتاش راضی بودید، می‌توانید با [حمایت](https://www.coffeete.ir/Shokoohi) از من، به من در انجام پروژه‌های بعدی انگیزه دهید.
